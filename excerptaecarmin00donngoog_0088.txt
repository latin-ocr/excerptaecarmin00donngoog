CARMINA·

-qoaalt

· Quid mihi, Livor edax, ignavos objicis annos;

Ingeniique vocas carmen inertis opus?

Non me more patrum, dum strenua sustinet aetas,
Praemia militiae pulverulenta sequi:

Nec me verbosas leges ediscere: nec me
ingrato vocem prostituisse foro.

Mortale est, quod quaeris opus: mihi fama perennis
Quaeritur ;' in toto semper ut orbe canor.

Vivet Maeonides, Tenedos dum stabit et lde:
Dum rapidas Simois in mare volvet aquas.

Vivet et Ascraeus, dum mustis uva tumebit3
Dum cadet incurva falce resecta Ceres.

Battiades semper toto cantabitur orbe;
Quamvis ingenio nou valet, arte valet.

Nulla Sophocleo veniet jactura cethuma.
Cum Sole ct Luna semper Aratus erit.

IN LIVOREM.

' Dum fallax servus, durus pater, improba leuc

Vivent, dum meretrix blanda, Menandros erit.

Ennius arte carens, animosique Accius oris,
Casurum nullo tempore nomen habent. Ι

Varronem primamque ratem quae nesciat aetas,
Aureaque AEsonio terga petita duce?

Carmina sublimis tunc sunt peritura Lucreti
Exitio terras cum dabit una dies.

Tityrus, et fruges, AEne'r'aque arma legentur,
Roma, triumphati dum caput orbis eris.

Donec erunt ignes arcusque Cupidinis arma
Discentur numeri, culte Tibulle, tui.

Gallus et Hesperiis et Gallus notus Eois,
Et sua cum Gallo nota Lycoris erit.

Ergo cum silices, cum dens patientis aralri
Depereant aevo, earmina morte carent.

Cedant carminibus reges, regumque triumphis
Cedat et auriferi ripa beata Tagi.

Vilia miretur vulgus ς mihi flavus Apollo
Pocula castaliae plena ministret aquae, ·

Sustineamque coma metuentem frigora myrtum:
Atque a sollicito multus amante legar.

 

