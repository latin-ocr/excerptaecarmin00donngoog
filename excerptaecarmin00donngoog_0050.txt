erumna.

Nec nos sacrilegos templis admovimus ignes ;
Nec cor sollicitant facta nefanda meum3
Nec noe, insanae meditantes jurgia linguae,
Impia in adversos solvimus ora deos:
Et nondum cani nigros laeserc capillos,
Nec venit tardo curva senecta pede.
Natalem primo nostrum videre parentes,
Quum cecidit sato consul uterque pari.
Quid fraudare juvat vitem crescentibus uvis,
Et modo nata mala vellere poma manul
Parcite, pallentes undas quicunque tenetis,
Duraque sortiti tertia regna dei.
Elysios olim liceat cognoscere campos,
Lethaeamque ratem, Cimmeriosque lacuS,
Quum mea rugosa pallebunt ora senecta,
Et referam pueris tempora prisca senex. ι
Atque utinam vano nequidquam terrear aestul
Languent ter quinos sed mea membra dies
At vobis Tuscae celebrantur numina lymphae,
Et facilis lenta pellitur unda manu.
Vivite felices, memores et vivite nostri,
Sive crimus, seu nos fata fuisse volent.

Interea nigras pecudes promittite Diti,
Et nivei lactis pocula mixta mero.

 

