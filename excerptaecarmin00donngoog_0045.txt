36 annu urrunnr

Cum qua fecundi redierunt munera ruris,
Caseus et niveae candidus agnus ovis.

Impiger AEnea, volitantis frater Amoris,
Troica qui profugis sacra vehis ratibus,

Jam tibi Laurentes adsignat Jupiter agros;
J am vocat errantes hospita terra Lares.

Illic sanctus eris, quum te veneranda Numici
Unda deum coelo miserit Indigetem.

Ecce super fessas volitat Victoria puppes ;
Tandem ad Trojanos diva superba venit.

Ecce mihi lucent Rutulis incendia castris:
Jam tibi praedico, barbare 'sume necem.

Ante oculos Laurens castrum murusque Lavini est,
Albaque ab Ascanio condita Longa duce. 50

'l’e quoque jam video, Marti placitura sacerdos,
Ilia, vestales deseruisse focos, -

concubitusque tuos furtim, vittasque jacentes,
Et cupidi ad ripas arma relicta dei.

Carpite nunc, tauri, de septem montibus herbas
Dum licet3 hic magnae jam locus urbis erit.

Roma, tuum nomen terris fatale regendis,
Qua sua de coelo prospicit arva Ceres,

Quaque patent ortus, et qua fluitantibus undis
Solis anhelantes abluit amnis equos.

Troja quidem tunc se mirabitur, et sibi dicet
Vos bene tam longa consuluisse via.

Vera cano; sic usque sacras innoxia laurus
Vescar, et aetemum sit mihi virginitas.

Haec cecinit vates, et te sibi, Phoebe, vocavit,
Jactavit fusas et eaput ante comas.

Quidquid Amalthea, quidquid Marpessia dixit
Herophile, Phoebo grataque quod monuit,

Quasque Albuna sacras Tiberis per flumina sortes
Portarit, sicco pertuleritque sinu:

Hae sore dixerunt, belli mala signa, cometen,
Multus utin terras deplueretque lapis:

Atque tubas atque arma ferunt crepitantia coelo
Audita, et lucos praecinuisse fugam. = ι

Ipsum etiam Solem defectum lumine vidit
Jungere pallentes nubilus annus equos.

Et simulacra dedm lacrimas fudisse tepentes,
Fataque vocales praemonuisse boves.

 

