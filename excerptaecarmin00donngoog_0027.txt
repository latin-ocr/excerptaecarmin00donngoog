18

Ulli*

0. mann cambam

Di magni, facite, ut vere promittere possit;
Atque id sincere dicat et ex animo ι

Ut liceat nobis tota producere vita
AEternum hoc sanctae foedus amicitiae.

XII.

ATYS·

Super alta vectus Atys celeritate maria,
Phrygium ut nemus citato cupide pede tetigit,
Adiitque opaca silvis redimiti loca deae:
Stimulatus ibi furenti rabie, vagus animi,
Niveis citata cepit manibus leve tympanum,
Tympanum, tubam Cybelles, tua, Mater, initia.
Quotiensque terga tauri teneris cava digitis,
Canere haec suis adorta est tremebunda comitibus.
“ Agite, ite ad alta, Gallae, Cybeles nemora simul,
Simul ite, Dindymenae dominae vaga pectora, 10

’ Aliena quae petentes, velut exules, loca,

Sectam meam exsecutae, duce me, mihi comites

Rapidum salum tulistis, truculentaspua pelagi,

Et corpus evirastis Veneris nimio o io,

Hilarate herae citatis erroribus animum. 15
Mora tarda mente cedat: simul ite, sequimini

Phrygiam ad domum Cybelles, Phrygia ad nemora deae,
Ubi cymbaldm sonat vox, ubi tympana reboant,

Tibicen ubi canit Phryx curro grave calamo,

Ubi capita Maenades vi jaciunt hederigerae, 20
Ubi sacra sancta acutis ululatibus agitant

Ubi suevit illa divae volitare vaga cohors:

Quo nos decet citatis celerare tripudiis.'’

Simul haec comitibus Atys cecinit notha mulier,
Thiasus repente linguis trepidantibus ululat, 25
Leve tympanum remugit, cava cymbala recrepant.
Viridem citus adit Idam properante pede chorus.
Furibunda simul, anhelans, vaga vadit animae egens,
Comitata tympano Atys, peropaca nemora dux,

Veluti juvenca vitans onus indomita jugi. 30
Rapidae ducem sequuntur Gallae properipedem.

Itaque ut domum Cybelles tetigere lassulae,

Nimio e labore somnum capiunt sinc Cerere.

 

